<pre>
                   Andreas Maro Brixianus.

    Cuius opus dic Musa? Meum est, octoque sororum.
      Vestrum? cur datus est Poliphilo titulus?
    Plus etiam a nobis meruit communis alumnus.
      Sed rogo quis vero est nomine Poliphilus?
    Nolumus agnosci. Cur? certum est ante videre
      An divina etiam livor edat rabidus.
    Si parcet, quid erit? noscetur. Sin minus? haud vos
      Dignamur vero nomine Poliphili.
    O quam de cunctis foelix mortalibus una es
      Polia, quae vivis mortua, sed melius.
    Te dum Poliphilus somno iacet obrutus alto,
      Pervigilare facit docta per ora virum. 
</pre>
